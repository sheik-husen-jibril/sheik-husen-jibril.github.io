<!DOCTYPE html>
<html lang="en" dir="ltr">
  <head>
    <meta charset="utf-8">
    <meta http-equiv="Cache-Control" content="no-cache, no-store, must-revalidate" />
    <meta http-equiv="Pragma" content="no-cache" />
    <meta http-equiv="Expires" content="0" />
     <link rel="icon" type="image/png" href="favicon.png">
    <meta name="description" content="ትንቢተ ሼህ ሁሴን ጅብሪል - Islamic Prophecy of Ethiopian Sheik Husen Jibril - ትንቢት የሚናገሩት
    መሬት ጠብ የማይል እንደነበር ይነገርላቸዋል። የተወለዱት በወሎ ክፍለ ሀገር በ1811ዓም ገደማ ነበር።">
    <meta name="keywords" content="sheik hussein jibril, sheik hussein jibril prophecy, sheik hussein jibril of ethiopia,ethiopian sheikh hussein jibril,sheik hussein jibril menzuma,sheikh hussein jibril about abiy ahmed,sheikh hussein jibril,sheikh hussein jibril tinbit,sh hussein jibril,islamic prophecy of ethiopia, ethiopian prophecy">

    <title>ሼህ ሁሴን ጅብሪል | Meles Zenawi & The TPLF | ትንቢተ ሼህ ሁሴን ጅብሪል  </title>
    <link rel="stylesheet" href="css/000.css">
    <link rel="stylesheet" href="css/000-sell.css">
    <link rel="stylesheet" href="css/000-mobile.css">
   <script src="includer.js"></script>
    <meta name="google-site-verification" content="XaWM6gb2R_R0MsVb8zHm_2k0HAbVrultN-5J-s8Fmrg" />

  </head>
  <body>
    <div  w3-include-html="nav1.html" class="navbig" ></div>

    <div class="wrapper1" >
    <img class="imagebanner" src="images/logo-prophecy-hussen-jebril.png"  alt="Sheik Husen Gibreel" />

    <div id="contentsBtn" class="">
      <a href="#MyContents">Contents | ማውጫ</a>
    </div>

    <div class="content1">

      <h1  >
Meles Zenawi & The TPLF - Prophecy of Sheik Hussen Gibril Part I/II
      </h1>
      <h1>
መለስና ወያኔወች ክፍል 1/2 - ትንቢተ ሼህ ሁሴን ጅብሪል
      </h1>

    <pre >
      ሁሉም አለው ጊዜ ፡ ሁሉም አለው ወቅት
      ወያኔም ሲያበቃ ፡ አለው ምልክት
      መሳሪያ ያበዛል ፡ የጦር ሰራዊት
      በመኪና ሚጫን ፡ የሚያዝ በእንግት...
    </pre>

    <div class="arabic1">
      بِسْمِ اللَّهِ الرَّحْمَنِ الرَّحِيم
      </div>

    <pre >
      ቴወድሮስ አዘነ ፡ ዩሃንስ ከድቶት
      በጣም ተናገረው ፡ ተበሳጨበት
      ዙረህ እየኝ ፡ አለው እኔን ተመልከት
      አዙሮ ለማየት ፡ የለህም አንገት
      ድርቡሾች ቀምተው ፡ ቆርጠው ወስደውት

      ምን ሊጠቅማቸው ነው ፡ ምን ሊሰሩበት?
      እንደ ጥሬ ቆልተው ፡ አይቆረጥሙት
      ቀለብ አይሆናቸው ፡ አይበሉ አይጠጡት
      ቂም ማትረፍ ነው እንጂ ፡ እኛን ማስቆጣት

      መዳፈር እኮ ነው ፡ ኢትዮጵያን መንካት
      ታልጣሉት በስተቀር ፡ ታልወረወሩት
      ካርቱም ላይ ይኖራል ፡ ሲጫወቱበት
      ተጎረቤት አገር ፡ ተሱዳን መሬት
      ኃላ ልጆቻችን ፡ እስቲያስመልሱት
      ምን አልባት ተመጣ ፡ ያለው ሱሀቦት
      የተቆረቆረ ፡ ያዘነ ነዶት
      ተዘርፎ ለቀረው ፡ ለኢትዮጵያ ንብረት
      ስጠይቅህ መልስ ፡ እንዳትታክት
      ለእናት አገራችን ፡ ማነው የጎዳት ?
      መከፋፈል መስሎኝ ፡ እንዲህ ያረጋት
      እኔ ነኝ ወይ አንተ ፡ ተናገር በእውነት
      ህዝባችን ይስማና ፡ ይስጥ አስተያየት
      ያጠፋው ሰው ታውቆ ፡ ይቀጣል ቅጣት

      መዋጋትህ ይቅር ፡ ጠላት መመከት
      ከጠላት ጋር ፡ ዶለትክ እኔን ለማጥቃት
      ያሰብከው ይሳካ ፡ ልብህ ይደሰት
      እኔማ ካሳ ነኝ ፡ ላገሬ ምሞት
      ያውም ደስ ብሎኝ ፡ ተሰምቶኝ ኩራት
      ይሄን ተናገረው ፡ ለመሰናበት
      ቴወድሮስ አለፈ ፡ ስራዋን ሰርቷት
      እንዳሰባት ሆነች ፡ እንደተመኛት

      የቴድሮስ ሀዘን ፡ ነበረ ታንጀት
      ሀገራችን ጣሊያን ፡ ቱርኮች ሳይደፍሯት
      ላይሆንለት ጉዳይ ፡ ላይሳካለት
      ይኃንስ ተነስቶ ፡ እስላም ለማጥፋት
      ኢትዮጵያን በቀትር ፡ ሱዳን ወረራት
      ይኃንስን በሞት ፡ አስተናገዱት
      የሚፈልገውን ፡ ድርቡሾች ሰጡት

      መመለስ አልቻለም ፡ ወደመጣበት
      በርካታ ሰው ፡ ሞተ ብዙ ቀሳውስት
      አብያተ ክርስቲያን ፡ ተቃጠሉባት
      ሱዳን ስም አሰረች ፡ ኢትዮጵያን ወራት
      በዚህ ሁላችንም ፡ እንስማማበት
      የሆነ ታሪክ ነው ፡ አይደለም ተረት
      ይኃንስ ተስላም ጋር ፡ ችግር አለበት
      ኃላ ልንገራችሁ ፡ ስመለስበት
      ፍርጥርጥ አድርጌ ፡ ሰዎች እንዲያውቁት

      ምኒሊክ ጎበዝ ነው ፡ አገር ለመምራት
      አልፎ አልፎ እንኳን ቢታይ ፡ አንዳንድ ስህተት
      አስመራን ለይቶ ፡ ለጣሊያን ሸጣት

      ጣሊያን ስትሸነፍ ፡ ባድዋው ጦርነት
      ምኒሊክን ፈርታ ፡ መድረሻ ጠፍቷት
      ለምነው ታስመራ ፡ ያላባረሯት?
      የሚሉ ሞልተዋል ፡ በዚህ የሚያሙት

      ምኒሊክ ይመስላል ፡ ቃልኪዳን ይዞት
      የተፈራረሙ ፡ ለብዙ አመታት
      ያሰበው አልሆነም ፡ አልተሳካለት
      ያሻሻላት መስሎት ፡ ያሰለጠናት
      ያስጨበጣት መስሎት ፡ የመሳሪያ ሀብት
      ተነጮቹ ጋራ ፡ እኩል ሊያደርጋት

      ሳይሳካ ቀረ ፡ ያ ሁሉ ምኞት
      ሲረዳው ጣሊያኖች ፡ እንዳታለሉት
      እድሜ ልክ ይጎዳል ፡ ያንድ ቀን ስህተት
      ገና ያፋጀናል ፡ ለብዙ አመታት

      እንደጠረጠሩት ያው ፡ እንደፈሩት
      ኢትዮጵያን ተፈሪ ፡ ተቆጣጠራት
      እያሱን አጠፋው ፡ ዘውዲቱን ያዛት
      ስተሞትም ተብሏል ፡ የሱ እጅ አለበት
      ዘውዷን አጠለቃት ፡ ተራሱ ደፋት
      በጁ ተረከባት ፡ የግሉ አረጋት
      ወራሾች እያሉ ፡ እሱ ወረሳት

      ሳያስበው መጦ ፡ የደርግ መንግስት
      ተፈሪን አጠፋው ፡ በሰማንያ ሶስት
      ዘውዱም አከተመ ፡ ተፈሪ ሲሞት
      የለም የሚነግስ ፡ ከተፈሪ ቤት
      አንድ ልጅ ፡ ሞከረ ላይሳካለት
      ይበታተናሉ ፡ እንደወረቀት

      የተፈሪን ነገር ፡ ተዚህ ላይ ተውት
      እንዲያ ሲንጠራራ ፡ ኩራት ወጥሮት
      ሳይታወቅ ቀረ ፡ የቀበሩበት
      በተወለዱበት ፡ ባገሩ መሬት
      ደርግም ገዳይ ሆነ ፡ ለህዝቡ ጠላት
      የገዛ ወገኑን ፡ ጥይት የሚግት
      በተለይ ለሃብታም ፡ እና ሹማምንት
      በሃገር ይጥፋ ተብሎ ፡ ሃብታም ባላባት
      ይታደን ጀመረ ፡ እንዳውሬ እንስሳት
      ደርግም ነገ ዛሬ ፡ ሲቆጥር ሰዓት
      ወያኖች መጡና ፡ አሽቀነጠሩት

      አስመራ ነበረች ፡ የወያኔ እናት
      ብዙ አመት አርግዛ ፡ የወለደቻት
      ተንኮል እያደሩ ፡ እንደሸረሪት
      አብረው ነበር ፡ ሸሩን የጎነጎኑት
      ኢትዮጵያ ምትባል ፡ አገር ለማጥፋት
      ኃላ ተጣሉ ፡ እንጅ ባለመግባባት

      ተጣሉም ተታረቁ ፡ ህዝቡን አፈጁት
      እነሱ ምን ፡ ሆኑ እስኪ ተመልከት
      ወንድማማቹን ህዝብ ፡ ደም ተማቃባት
      ጦርነት አውጀው ፡ ሰላም ተመንሳት
      ለመሪዎች ተብሎ ፡ ለነሱ ክብረት
      ለነሱ ፍላጎት ፡ ለነሱ ምኞት
      ህዝቡን እነሱን ፡ ፈርቶ ሲሄድ ለስደት
      እርግፍ ብሎ ፡ ሲቀር በርሃ በልቶት

      ሳይሰሙ ቀርቶ ፡ ነው ወይስ ሳያዩት?
      ህዝቡ ጉድ ፡ እያለ ያለም መንግስታት
      ምስቅልቅል ያለ ፡ ነው ነገሩ ሲያዮት
      የተማራችሁት መልሱን ፡ ስጡበት
      የአፍሪካ መሪዎች ፡ ገዥ ነን የሚሉት
      ህዝቡን ፈጅተው ፡ ነው ወይ ሃገር ሚገዙት

      ሰው የማይኖርበት ፡ ባዶውን መሬት
      ምናለ ቢተውት ፡ ይሄን ሽፍትነት
      እኔም እንደናንተው ፡ መልስ አጠሁበት
      እናትህን ገለህ ፡ አይኗን ከማጥፋት
      ተዚህ በላይ ፡ ወንጀል አለ ወይ ስህተት
      በፈለጋችሁት ቋንቋ ፡ ተርጉሙት

      ህዝቡ ምን አወቀ ፡ አላህ ሽቶበት
      ታለፉት የሚሻል ፡ ነበረ መስሎት
      መጥፎ ወቅት ነበረ ፡ ጊዜ አሳስቶት
      ወያኔ የሚሉት ፡ አዲሱ መንግስት
      ሁኖ ተገኘ አሉ ፡ የሀገር ጣውንት
      ቆራርጦ የሚሸጥ ፡ ያገሩን መሬት
      ለጎረቤት አገር ፡ ያውም ለጠላት
      አስመራን ለይቶ ፡ አሽቀነጠራት
      እንደማታስፈልግ ፡ ዋጋ እንደሌላት

      አስመራም ያውጃል ፡ የራሱን መንግስት
      ማለቁን ሳያውቀው ፡ በራብ በጥማት
      ወያኔን ተማምኖ ፡ ልቡን ሳያውቁት
      መቸም አይከዳንም ፡ ብለው አምነውት
      ለአስመራ መቃብር ፡ እየማሰላት
      ገና ሳትታመም ፡ ሳትሞት ሊቀብራት

      ዝምድናው ቀረና ፡ ያ ወዳጅነት
      ተጣልተው ቁጭ አሉ ፡ ለብዙ አመታት
      ህዝቡ ሰላም አጥቶ ፡ እንደ ውሀ ጠምቶት
      ለማስታረቅ ተብሎ ፡ ስንቶች ሞከሩት
      ሁሉም ደክሞ ቀረ ፡ ሳይሳካለት
      አይጨክንም እና ፡ የወላጅ አንጀት
      ኢትዮጵያ አስመራን ፡ ድንገት ጠራቻት

      ሊታረቁ ይሆን ፡ መንገድ ሊከፈት ?
      ተጣልተው ነበረ ፡ የተለያዩት
      ታረቁ ተባለ ፡ ሁለቱ ድንገት
      እርቅማ ጥሩ ነው ፡ ተሆነ እውነት
      በሩ ገርበብ ብሎ ፡ ተዘግቷል መስኮት
      የተለጠፈባት ፡ ጥቁር መስታውት
      ህዝቡ እንዳይተያይ ፡ ነው ዕለት በዕለት
      እንደ በሽታ ነው ፡ እንደ መድሐኒት
      ማታ ያወጁትን ፡ ጠዋት ሚሽሩት

      ይሄ ነው ወይ እርቁ ፡ ህዝብ የጓጓለት?
      ህዝብ አንድ ፡ ነን ይላል መሪዎች ሁለት
      ፈረንጆቹ ጥፈው ፡ እንዳዘጋጁት
      ኢትዮጵያን ሁልጊዜ ፡ የሚያሳዝናት
      በጥቁር ህዝብ ላይ ፡ ነጮች የሰሩት
      ወንድማማቹን ህዝብ ፡ ለማለያየት
      ቁጭ ብሎ ያድራል ፡ ነጭ ሲዶልት
      ሰው ጠላቱን ወዶ ፡ ወንድሙን መጥላት
      የነጮቹን ትዕዛዝ ፡ ነው ለማሟላት

      ቅር እንዳይላቸው ፡ እንዳያዝኑበት
      ምስጋና ለማግኘት ፡ የታማኝነት
      አፍሪካን ለቀዋት ፡ ህደው ጥለዋት
      ትእዛዛቸው አለ ፡ እንዳስቀመጡት
      ይታያል ብዙዎች ፡ ሲጠቀሙበት
      እንዲህ ያኮራል ፡ ወይ በነጭ መገዛት
      ተቆርቁረው መስሎህ ፡ ነው ያዘኑለት ?
      ለአፍሪካ አዝነው ነው ወይ ፡ ጥቁሩን የገዙት
      ወይስ ሊቀሙት ነው ፡ ሀፍቱን ሊዘርፊት?
      ፈረንጆች ባይገዙት ፡ ምን ሊቀርበት

      የነጮች ዳረንጎት ፡ ትራፊ መብላት
      የነሱን ቡትቶ ፡ ውራጅ መጎተት
      ለነሱ ዘበኛ ፡ ሎሌ ባሪያነት
      ገበያ ላይ ወጥቶ ፡ መሸጥ እንደ ከብት
      እናትን ማስደፈር ፡ እህትና ሚስት
      ይሄን ሁሉ በደል ፡ ዝም ብሎ ማየት
      ተዚህ በላይ ጥቃት ፡ ምናለ ውርደት?
      ይህ ነው ለኢትዮጵያ ፡ ያልተዋጠላት
      አሻፈረኝ ብትል ፡ ሁሉም ተጣሏት
      ፈረንጆች ለምን ፡ ነው እሷን ያልገዟት

      ተማን ትበልጣለች ፡ ብለው ሰደቧት
      ፈረንጆች ሲጀመር ፡ ድሮም አይወዷት
      ለዚህ ነው ደጋግመው ፡ የሚፈትኗት
      የጣመው ሰው ካለ ፡ በነጭ መገዛት
      እንደ ኩራት ታየው ፡ ልክ እንደ ክብረት
      ኢትዮጵያ አትጋፋም ፡ የሰውን መብት
      ለሱ ተተስማማው ፡ ምን አስጨነቃት
      እራሱ ሰልችቶት ፡ እስከሚቶብት
      ያልተለመደ ነው ፡ ይሄ ተኛ ቤት
      ነጭ ተሚገዛን ፡ ይሻለናል ሞት

      ድሮም ሰርተነዋል ፡ መድገሙ አያቅት
      ፈረንጆች ያውቁናል ፡ ወስደዋል ትምህርት
      ደንበር ጥሰው ገብተው ፡ ስለቀመሱት
      እኛም ብንረሳው ፡ እነሱ አይረሱት
          	***
    </pre>

    </div>


</div>

<div class="side1" w3-include-html="side1.html"></div>


<!-- Footer Section -->
<div class="myfoot" w3-include-html="footer1.html" > </div>

<script>
includeHTML();
</script>

  </body>
</html>
