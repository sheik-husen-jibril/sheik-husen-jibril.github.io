<!DOCTYPE html>
<html lang="en" dir="ltr">
  <head>
    <meta charset="utf-8">
    <meta http-equiv="Cache-Control" content="no-cache, no-store, must-revalidate" />
    <meta http-equiv="Pragma" content="no-cache" />
    <meta http-equiv="Expires" content="0" />
     <link rel="icon" type="image/png" href="favicon.png">
    <meta name="description" content="ትንቢተ ሼህ ሁሴን ጅብሪል - Islamic Prophecy of Ethiopian Sheik Husen Jibril - ትንቢት የሚናገሩት
    መሬት ጠብ የማይል እንደነበር ይነገርላቸዋል። የተወለዱት በወሎ ክፍለ ሀገር በ1811ዓም ገደማ ነበር።">
    <meta name="keywords" content="sheik hussein jibril, sheik hussein jibril prophecy, sheik hussein jibril of ethiopia,ethiopian sheikh hussein jibril,sheik hussein jibril menzuma,sheikh hussein jibril about abiy ahmed,sheikh hussein jibril,sheikh hussein jibril tinbit,sh hussein jibril,islamic prophecy of ethiopia, ethiopian prophecy">

    <title>ሼህ ሁሴን ጅብሪል | Saudi Hijaz Prophecy | Prophecy of Sheik Hussen Gibril  </title>
    <link rel="stylesheet" href="000.css">
   <script src="includer.js"></script>
    <meta name="google-site-verification" content="XaWM6gb2R_R0MsVb8zHm_2k0HAbVrultN-5J-s8Fmrg" />

  </head>
  <body>
    <div  w3-include-html="nav1.html" class="navbig" ></div>

    <div class="wrapper1" >
    <img class="imagebanner" src="logo-prophecy-hussen-jebril.png"  alt="Sheik Husen Gibreel" />

    <div id="contentsBtn" class="">
      <a href="#MyContents">Contents | ማውጫ</a>
    </div>

    <div class="content1">

      <h1  >
The Strange Secularization of Saudi Arabia - Prophecy of Sheik Hussen Gibril
      </h1>

    <pre >

   አንድ ጥያቄ አለኝ ፡ ስሙኝ ልጠይቃ
     ያልሰማ ሰዉ ካለ ፡ ያ ፡ ሁሉ ፡ መላይካ ፡
     መስገዱን ለጭቃ
   በጃቸዉ ላቦኩት ፡ ሰዉ ሁኖ እስኪያበቃ
     ሰዉ ላላህ ይሰግዳል ፡ መላይካዉ ለጭቃ...
    </pre>

    <div class="arabic1">
      بِسْمِ اللَّهِ الرَّحْمَنِ الرَّحِيم
      </div>

    <pre >
   ተረግማ ነዉ ልበል? ወይንስ ተመርቃ
   አዱኛን አየናት ፡ በወቅቱ አሸብርቃ
   እጅ የማይሰራዉን ፡ እቃዉ ሲሠራ እቃ
   ያዉም አሻሽሎ ፡ በጣም የረቀቃ

   ሰው መሄጃ ጠፋው ፡ መድረሻ ጨነቃ
   በላይ ተንሳፈፈ ፡ መሬቱን ለቀቃ
   መሥኮብን አየናት ፡ ጨረቃ ላይ ዘልቃ
   አሜሪካም ወዲያዉ ፡ ደረሰች ለጥቃ
   አዲስ ነገር ታየ ፡ አለም ተደነቃ
   ለማመን ከበደ ፡ ብዙ አጨቃጨቃ

   መኮች ሄዱ ካሉ ፡ ነጮች ከጨረቃ
   መዉሊድ የለም ካሉ ፡ ዚያራ ሠደቃ
   ነቢን ከጠሉአቸዉ ፡ የኸልቁን ጠበቃ
   እንኳን ማዉራትና ፡ መስማትም አይበቃ
   ቀልባቸው ነጃሳ ፡ ስራቸዉ ጨምላቃ

   ለሸሪአዉ ቁኒ ፡ ለዲኑ ጠበቃ
   አለም መሥክሮላት ፡ ገና ሳታበቃ
   ተለጥፋ አየናት ፡ ከነጮች ተጣብቃ
   የሸሪአዉን ልብስ ፡ አሽቀንጥራ አዉልቃ
   አላህ የሠጣትን ፡ የእስልምናን ንቃ
   ጣለችዉ ከመሬት ፡ ቆራርጣ ቦጫጭቃ
   ከነጮቹ ጋራ ፡ ልትሞሻለቃ

   ሂጃዝ በነጮቹ ፡ ተማምና ወርቃ
   የገዛ ወገኗን ፡ አረቦቹን ንቃ
   ማንም አይደፍረኝም ፡ መስሏት ተንደላቃ
   መንገድ ስትቀይስ ፡ ሸሪአዉን ለቃ
   ሚስጥሩ ደጅ ወቶ ፡ ፀሐይ እየሞቃ
   ሁሉም ሰው እያየዉ ፡ በዛሒር ሀቂቃ
   ዉሸት ትክባለች ፡ እዉነቱን ደብቃ

   ክርዱ ተቀደደ ፡ ሽፋኑ ለቀቃ
   ተኝቶ የኖረዉ ፡ ሰው ከንቅልፉ ነቃ
   መልስ እንኳን ባያገኝ ፡ ጀመረ ጥየቃ

   እርስ በርስ ተፋጀ ፡ አረብ ተላለቃ
   ከመሪዎቹ ጋር ፡ ህዝቡ ተናነቃ
   የተረገመ ሠው ፡ ቀልቡ የደረቃ
   ሸሪኣ ሊያበላሽ ፡ ፎክሮ ዘለቃ
   ወጣት ተከተለው ፡ ትላልቁ ራቃ
   ለምን እንደመጣ ፡ ተረዳው አወቃ

   መሪ ያገኘ መስሎት ፡ ህዝቡ ሲደልቃ
   መጣ የሚቀማ ፡ ጠምዞ ሚሰርቃ
   በማያዉቀዉ እዳ ፡ ስንቱ ተዘፈቃ
   ወይም ግብር አይሉት ፡ ወይንም ሰደቃ
   ቅጡ የጠፋ ነዉ ፡ የተደባለቃ
   በገዛ ገንዘቡ ፡ ስንቱ ተሳቀቃ

   እየተጎተተም ፣ እየተንፉአቀቃ
   ወደኛ እንዳይመጣ ፡ ያገሬ ልጅ ንቃ
   ይሉኝታ የለዉም ፤ አቅሙን ያላወቃ
   በመላ ካልሄደ ፡ ካልተጠነቀቃ
   ገና ይበላሻል ፡ በዚህ አያበቃ
   ገንዘቡን ተበልቶ ፡ ማነዉ የሚለቃ

   ነካክቶ ነካክቶ ፡ እየነቀነቃ
   ግድግዳው ፈረሰ ፡ ምሰሶዉ ወደቃ
   ስልጣኑም አርጅቶ ፡ ተሰነጣጠቃ
   ሳሥቶ ነበርና ፡ እንደ ነጭ ወረቃ
   ሠዉ አጠቃለሁ ሲል ፡ እራሱ ተጠቃ
   መሣቂያ ይሆናል ፤ በሠዉ እየሳቃ

   መካና መዲና ፡ ነበሩ ደማቃ
   ለሙስሊም ምልክት ፡ ለዲኑ ጨረቃ
   ማራገፊያ አረጉዋት ፡ ለፈረንጆች እቃ
   እኛ አንደርስባትም ፡ ጊዜው በጣም ርቃ
   ንግግሬ አትቀርም ፡ እንዲያዉ ተደብቃ
   አሁን ትመጣለች ፡ ጊዜዋን ጠብቃ

   እንደኔ ብታየዉ ፡ ከንቅልፍህ ብትነቃ
   ሲዘራ ሲታጨድ ፡ ሲከመር ሲወቃ
   ሁሉም ይታየኛል ፤ ፈክቶ እንደጨረቃ

   እናገረዋለሁ ፡ ለምን ልደብቃ
   መነጥር ሰቶኛል ፡ ጀሊሉ ደህና እቃ
   አበጥራ ምታይ ፡ ጋራዉን ሰንጥቃ
   የሩቁን አቅርባ ፡ ትንሹን አድምቃ
   የተሸፈነዉን ፡ ላሻዉን ሸልቅቃ
   የተከደነዉን ፡ ህሻዉን ፈልቅቃ
   የተለበሰዉን ፡ ጋቢዉን አዉልቃ
   ሙንኪር አይገባዉም ፡ ኢማኑ ተሰርቃ
   ሲያቦካ ይኖራል ፡ የህስልና ጭቃ
   እኔ ካላህ በቀር ፡ ማን አለኝ ጠበቃ
   እሱ አሳየኝ እንጂ ፡ እኔማ ምን ላዉቃ

   እንዳንተዉ አፈር ነኝ ፡ የሰራኝ ከጭቃ
   እሱ የጠራኝ ለታ ፡ ጊዜዬ ሲያበቃ
   መዘግየት አልችልም ፡ አንድ እንካን ደቂቃ
   ያዉ በሁለት እንጨት ፤ እሄዳለሁ በቃ

   የቱን ልናገረዉ ፡ የቱን ልደብቃ
   ተፅፎ እየታየኝ ፡ በዛሂር ሃቂቃ
   በወርቅማ ቀለም ፡ በነጭ ወረቃ
   ግን ባይንህ ስታየዉ ፡ ነገሩ ሲያበቃ
   መገረም ብቻ ነዉ ፡ አጀብም አይበቃ

   ደህኔ ወግድልኝ ፡ መንገዱን ልቀቃ
   ማን ይሆን ዝርክርክ ፡ ማን ይሆን ጠንቃቃ
   የሚያሾፍም ሞልቷል ፡ በኔ የሚስቃ

   በአላህ ስራ ገብተህ ፡ ከምትጨነቃ
   ምናለ ብትተወዉ ፡ ምናለ ብትርቃ
   ኸይሩም ቢሆን ሸሩ ፡ በጁ ነዉ ሃሊቃ
   እሱ ይሁን ካለ ፡ ማን ይለዋል በቃ?

   አንድ ጥያቄ አለኝ ፡ ስሙኝ ልጠይቃ
   ያልሰማ ሰዉ ካለ ፡ ያ ፡ ሁሉ መላይካ ፡
   መስገዱን ለጭቃ
   በጃቸዉ ላቦኩት ፡ ሰዉ ሁኖ እስኪያበቃ
   ሰዉ ላላህ ይሰግዳል ፡ መላይካዉ ለጭቃ
   ሀዲስም አይደለ ፡ ቁርአን አለዉ በቃ
   ሲያወሩት ይመስላል ፡ የተደባለቃ
   ለማመን ይከብዳል ፡ ግን ሆኑአል ሃቂቃ

   መላይኮቹ ለአደም ፡ ሰግደዉ እንዳበቃ
   ኢብሊስ ብቻ ቀረ ፡ ኮርቶ ሲደልቃ
   በዛች ስህተት ብቻ ፡ ተረገመ በቃ
   ተዘግቶበት ቀረ ፡ የራህመቱ ሳንቃ
          	***
    </pre>

    </div>


</div>

<div class="side1" w3-include-html="side1.html"></div>

<script>
includeHTML();
</script>

  </body>
</html>
