<!DOCTYPE html>
<html lang="en" dir="ltr">
  <head>
    <meta charset="utf-8">
    <meta http-equiv="Cache-Control" content="no-cache, no-store, must-revalidate" />
    <meta http-equiv="Pragma" content="no-cache" />
    <meta http-equiv="Expires" content="0" />
     <link rel="icon" type="image/png" href="favicon.png">
    <meta name="description" content="ትንቢተ ሼህ ሁሴን ጅብሪል - Islamic Prophecy of Ethiopian Sheik Husen Jibril - ትንቢት የሚናገሩት
    መሬት ጠብ የማይል እንደነበር ይነገርላቸዋል። የተወለዱት በወሎ ክፍለ ሀገር በ1811ዓም ገደማ ነበር።">
    <meta name="keywords" content="sheik hussein jibril, sheik hussein jibril prophecy, sheik hussein jibril of ethiopia,ethiopian sheikh hussein jibril,sheik hussein jibril menzuma,sheikh hussein jibril about abiy ahmed,sheikh hussein jibril,sheikh hussein jibril tinbit,sh hussein jibril,islamic prophecy of ethiopia, ethiopian prophecy">

    <title>ሸህ ሁሴን ጅብሪል ትንቢት | ጥንት አጀማመሩ ታሪክ  | Sheik Husen Jibril Origion History</title>
    <link rel="stylesheet" href="000.css">
    <link rel="stylesheet" href="000-sell.css">
    <link rel="stylesheet" href="000-mobile.css">
   <script src="includer.js"></script>
     <meta name="google-site-verification" content="XaWM6gb2R_R0MsVb8zHm_2k0HAbVrultN-5J-s8Fmrg" />
  </head>
  <body>
<div  w3-include-html="nav1.html" class="navbig" ></div>
    <div class="wrapper1" >
    <img class="imagebanner" src="logo-prophecy-hussen-jebril.png"  alt="Sheik Husen Gibreel" />

    <div id="contentsBtn" class="">
      <a href="#MyContents">Contents | ማውጫ</a>
    </div>

    <div class="content1">

      <h1  style="float:left;clear:both;">
ሸህ ሁሴን ጅብሪል ትንቢት ፡ ጥንት አጀማመሩ ታሪክ
      </h1>
      <h1  style="float:left;clear:both;">
The Origion of Sheik Hussen Gibril
      </h1>

      <pre style="float:left;clear:both;">
        ትንሽ ጠንከር ፡ በል ይኑርህ እውቀት
        ተጠንቅቀህ ስማን ፡ እንዳትሳሳት
        እኛ መላይኮች ፡ ነን አናውቅም ውሸት
        ተልከን ነው ፡ እንጂ እኛ አናዝበት
        ይሄንን ነግረውኝ ፡ ስንሰናበት
        ዋሪዳው መጣና ፡ ቆይ አለኝ አመት
      </pre>

<p class="all-intro" style="color:#D85510;border:solid 2px #D85510;border-radius:5px;padding:16px;width:88%;margin:32px 18px;float:left;" >
  ጌታው ሸህ ሁሴን ጅብሪል ፡ ፍርዱ እንደት እንደጀመራቸው ፡ ምን ምን እንዳጋጠማቸው ፡ ዘርዘር ባለ መንገድ አስቀምጠውታል ፣ አንድ አንዱ ነገር ተመወሳሰቡ የተነሳ ፡ ግጥሙን መከታተሉ ፡ ከማስረዳቱ ይቀላል።
</p>
<!--
    <pre >

    </pre>
-->

    <div class="arabic1">
      بِسْمِ اللَّهِ الرَّحْمَنِ الرَّحِيم
      </div>

<pre >
  ሰው ብዙ ፡ ያወራል ፈጥሮ በግምት
  መቼም በኒ ፡ አደም ለወሬ አይታክት
  ጥቂት ፍንጭ ፡ ካየ ትንሽ ምልክት
  ያችን ይይዝና ፡ እንደ ሽልማት
  አብሮ እንደነበረ ፡ ባይኖቹ እንዳያት
  ምንም ሳይሰማው ፡ የፍርሃት ስሜት
  ሰው ምን ፡ ይለኝ ሳይል ቁሞ ከሰው ፊት
  ውሸቱን ያወራል ፡ ሰዎች እያዩት
  ምን ተብሎ ፡ ይጠራል የዚህ ሰው አይነት?

  እኔ ልንገራችሁ ፡ ስለኔ ሂወት
  ልታምኑም ላታምኑም ፡ አላችሁ መብት
  ትንሽ ከበድ ፡ ይላል በቃል ሲያወሩት
  ገና ትንሽ ፡ ሁኘ በስድስት አመት
  ተጫወቼ ሳልጠግብ ፡ እንደ ህፃናት
  ገና ለሚመጣው ፡ መሰለኝ ታይቶት
  ግን ትንሽ ፡ ጠብቀን ሲለኝ ሰማሁት

  ትንሽ ጠንከር ፡ በል ይኑርህ እውቀት
  ተጠንቅቀህ ስማን ፡ እንዳትሳሳት
  እኛ መላይኮች ፡ ነን አናውቅም ውሸት
  ተልከን ነው ፡ እንጂ እኛ አናዝበት
  ይሄንን ነግረውኝ ፡ ስንሰናበት
  ዋሪዳው መጣና ፡ ቆይ አለኝ አመት
  ጫትክን እየቃቃምክ ፡ ሳትወሳለት
  ተዱሮ ሰዎች ፡ ጋር ተጫወት ተቤት

  እኔም ኸልዋ ፡ ገባሁ ቆየሁ አንድ አመት
  አላህ ያሳየኝን ፡ ተማምኜበት
  ሙእጅዛ ስጠብቅ ፡ ታላህ ምልክት
  መነጥር ተሰጠኝ ፡ ታላህ ግምጃ ቤት
  ማንም ሰው ፡ ያላያት ማንም ያልነካት
  አበጥራ የምታይ ፡ ሸክ የሌለባት

  ባህር አይጋርዳት ፡ ጎራ አይከልላት
  ቢደበቅ ቢሸሸግ ፡ የማያመልጣት
  አታረጅ አትዝግ ፡ ወይ አትማርት
  አላህ በጥበቡ ፡ በጁ የሰራት
  ለወደደው ባሪያው ፡ አዝኖ የሚሰጣት
  እንግዲያ እውቀት ፡ የለኝ የምኮራበት
  እንደቃልቶቹም የለኝም ፡ ትምህርት
  እድሜየም ትንሽ ፡ ነው እኔ በዛ ወቅት
  ለአላህ ልዩ ፡ ነገር ምን አድርጌለት?

  አዝኖልኝ ነው ፡ እንጂ ረበል ኢዘት
  ገና ሲወጥነኝ ፡ ሲፈጥረኝ ከጧት
  በጁ ስለሆነ ፡ መስጠት መቀማት
  ለፈለገው ቢሰጥ ፡ ማነስ ጠይቆት?
  ሰው አይረዳውም ፡ ይሄን ሲነግሩት
  አንዳንዱም ከብዶት ፡ ነው አንዳንዱም ቅናት

  መነጥሯ እኔ ፡ ጋር አለች እስክሞት
  ዝም ብየ ፡ እንዳይመስልህ የምወሻክት
  የልጅ ልጅ ፡ ይመጣል የሚረክባት
  ከሞትኩኝ በኃላ ፡ ከብዙ አመታት
  ሰው እንዳይታለል ፡ እንዳይሳሳት
  ተቀኝ ጉንጩ ፡ ላይ አለው ምልክት
  የሆነች ነገር ፡ ናት እንደ ኪንታሮት
  በጣም ትንሽ ፡ ሁና ደመቅ ያለችናት
  መልከ መልካም ፡ ልጅ ነው ደስ የሚል ሲያዩት
  ቅንድቡ ግጥም ፡ ነው ያይኑ ሽፋሽፍት
  እራሱን ያመዋል ፡ ቀንና ሌሊት
  ሲቋደስ ብቻ ፡ ነው የሚበርድለት

  አፍንጫው ቀጥ ፡ ያለ የአረቦች አይነት
  ፊቱ ወለል ፡ ያለ እንደ መስታውት
  የቀማመሰ ነው ፡ ተዘመኑ እውቀት
  ማንበብ ግን ፡ ይወዳል የቁርዓን ዓያት
  ፍርድ እንደኔ ፡ አይፈርድም ህልሙ ግን አይስት

  ሰው ዝምብየ ፡ መስሎት የምቀሳፍት
  ፍርድ እየፈረድኩኝ ፡ ስናገር ትንቢት
  ግጥሙ ተጥፎልኝ ፡ ነው እያየሁት
  በወርቅማ ቀለም ፡ በነጭ ወረቀት
  ጥፌው እንዳይመስልህ ፡ ተራሴ አንደበት
  መስሎህ ተጠራጥረህ ፡ እንዳትሳሳት
  እኔ እንኳን ፡ እራሴ ባይኔ እያየሁት
  ማመን ያቅተኛል ፡ ጉድ አጃይበት
  ለቃልቾቹማ ከባድ ፡ ነው በውነት
  ግን አላህ ፡ ተሻልህ የለም የሚያቅት
  እኔ ምን ፡ እነግርህ እራስህ ገምት

  መቸም ተቆጥሮ ፡ አያልቅ የጌታችን ኸይር
  ማጀቱ ሰፊ ፡ ነው የአላህ ሚስጥር
  አላህ ያሳየኝ ፡ እስቲ ልናገር
  ተሰጠኝ በኃላ ፡ ያንን መነጥር
  አለሙን አየሁት ፡ ተዳር አስተዳር
  አንዳትሸክከኝ እንዳትጠረጥር ፡
  ውሽት እንዳይመስልህ ፡ የምልህ ነገር

  ንጉስ እየፈራን ፡ ሳይጠላን አሽከር
  ውስብስብ ነበረ ፡ ብዙ የሚያስቸግር
  የሚያሾፍም ነበር ፡ የሚስቅ ናኪር
  ዝምብየ መስሏቸው ፡ የምቀባጥር
  በጣም ተደፋፈርን ፡ ታንዳንዶችስ ጋር
  አፍ አውጥተው ፡ ዟሂር ይሰድቡኝ ጀመር
  እንደነሱ እስላምነኝ ፡ አይደለሁ ካፊር
  በእስላም ቀጥፎ ፡ ማውራት ዋሽቶ መናገር
  ከባድ ነው ፡ ቅጣቱ በሰማይ በምድር
  ይሄነን አውቃለሁ ፡ ምንም ባልማር
  ይሄን ህግ ፡ አልጥስም ምንም ብዳፈር

  ወዲያው ስሜ ፡ ታውቆ ሽዋና ሃረር
  እኔም በማስታውት ፡ ፊቴን ሳሳምር
  መደዱ ቀጠለ ፡ የጌታችን አምር
  ንጉሶች ፈለጉኝ ፡ ሃፍታምም ታጅር
  ምን ያውቅ ፡ ይሆን ተብሎ ምን ልዩ ነገር
  ጠንቋይ መስያቸው ፡ ስር የምቆፍር
  የምፈራው መስሎት ፡ የማወራ አሽሙር

  አፄ ቴዎድሮስን ፡ አግኝቸው ነበር
  አንድ የሚያሳስበው ፡ ነበረው ሚስጥር
  ተንግሊዞቹ ጋር ፡ ባለው ክርክር
  ትንሽ ልጅ ፡ ነው ብሎ ሳይንቀኝ በክብር
  ተሚወያዩበት አስጠራኝ ፡ ተደብር
  እኔም ተናገርኩኝ ፡ ፍርዱን በዝርዝር

  ችሎታው የለኝም ፡ አንተን ለመምከር
  አንተም አትመለስ ፡ ታስበው ነገር
  አገርክን ወዳጅ ፡ ነህ ጨካኝ ነህ ተምር
  እንግሊዝ አያውቅም ፡ ይሄንን ሚስጥር

  እንግሊዞች ላንተ ፡ ያስባሉ ሸር
  ያበሻ መኳንንት ፡ ለንግሊዝ ሲያብር
  ማጥቃት አንኳን ፡ ባትችል የእንግሊዝን ጦር
  መጨረሻው አንኳን ፡ ነገሩ ባያምር
  በሚያቀርቡት ሃሳብ ፡ አትደራደር

  እጅህን እንዳትሰጥ ፡ ህዝቡ እንዳያፍር
  ጀግንነት ተገምዶ ፡ ባንተ ይቋጠር
  መቸም ሞት ፡ አይቀርም ስምህን አሰር
  ጠቅላላ ዙሪያውን ፡ ባበሻ ምድር
  ላገሩ ሞተላት ፡ ይበልህ አገር
  ሸሂድ ትሆናለህ ፡ ስትገባ ተቀበር
  ይሄነን ስነግረው ፡ ፊቱ አለ ቅይር
  እንደ አንበሳ ፡ አገሳ ሆነ እንደ ነብር

  ድሮም አይፈልግም ፡ ስሙ እንዲሰበር
  ቴዎድሮስ ሞት ፡ አይፈራም ይጠላል ነውር
  ማንንም ሳይፈራ ፡ ፊቱን ሳያዞር
  በጁ ታሪክ ፡ ሰራ አጃኢብ ታአምር
  ተዚህ በላይ ፡ ደፋር አለ ወይ ባገር

  ዩሐንስ አስጠራኝ ፡ አባቴን ሳይቀር
  መቶ አመት ፡ ያለፈው አዛውንት ነበር
  መሄድ ስለማይችል ፡ መራመድ በእግር
  በእንጨት ሰው ፡ ወሰደው ተረዳድቶ አገር
  ቁረብ ተባለና ፡ መልሱን ሲናገር
  መስራት ትችላለህ ፡ የሻህን ነገር
  ይቆርባል ብለህ ፡ ግን እንዳትጠረጥር
  እኔንም ብትገለኝ ፡ ልጄንም ብታስር
  ሃይማኖታችንን እንደማንቀይር ፡
  ይሄነን ልንገርህ ፡ በግልጽ በዟሂር

  ብሞት ይሻለኛል ፡ ዛሬን ባላድር
  ሻሂድ ሁኖ ፡ መሞት ለእስላም ልጅ ነው ክብር
  ላኢላሃ ኢል ፡ አሏህ አላሁ አክበር

  አንድ ተራ ፡ ሙስሊም ይሄን ሲናገር
  እስላም ይጥፋ ፡ ተብሎ ባበሻ ምድር
  ዑለማው ቃልቻው ፡ ሲደነጋገር
  በዛች መጥፎ ፡ ሰዓት በዛች በምትመር
  ህጉን መቃወም ፡ ነው ንጉሱን መድፈር

  እንደ ስልጣን ፡ የለም ቆሻሻነ ነገር
  እስላም ይጥፋ ፡ ተብሎ አዋጅ ሲነገር
  ጠቅላላ በድፍን ፡ ባበሻ ምድር
  በዩሐንስ ትእዛዝ ፡ በዘረጋው ሽር
  ላይሳካ ጉዳይ ፡ አዋጁ ላይሰምር
  አንድኛው ሊገደል ፡ አንዱ ሲታሰር
  በእስላም ይስቅ ፡ ነበር ያበሻ ኩፋር
  ያአላህ ባሪያ ፡ ሲሞት የጀሊል አሽከር

  ዩሐንስ ኣበዛው ፡ አለፈ ድንበር
  ለኔና ላባቴ ፡ መግደል ሲሞክር
  ምንም ሳናጠፋ ፡ ሰው ሳናስቸግር
  ተይዘን ስንሄድ ፡ ጉድ እያለ አገር
  በተወለድንበት ባደግንበት ፡ ሰፈር
  አላህን ለመንነው ፡ አልቅሰን ተምር
  ለኛ ያሰበው ፡ ሞት ወደሱ እንዲዞር

  ብዙ ጊዜ ፡ ሳይቆይ ሳይውል ሳያድር
  ተመትቶ ወደቀ ፡ በድርቡሽ ብትር
  ተለይቶ ራሱ ፡ ታንገቱ እስቲበር
  ተጦር ላይ ፡ ተሰክቶ ራሱ እስቲዞር
  በደርቡሾች ግዛት ፡ በሱዳን አገር
  መለየት ይችላል ፡ አላህ ማበጠር
  የተደባለቀን ለይቶ ፡ ማንጠር

  የሐንስ የእስላሙን ፡ አንገት ሲቆጥር
  ስንት እንደገደለ ፡ ስንት እንደሚያስር
  አላህ ክፈል ፡ አለው የእስላሙን ብድር
  የሙስሊሞቹ ደም ፡ ፈሶ እንዴት ይቅር
  በሰፈርካት ቁና ፡ አንተም ተሰፈር
  ፍርዱ ከባድ ፡ ነበር ጌታችን ቃዲር
  ተዚህ ላይ ፡ ያበቃል የዩሐንስ ዐምር

  ምኒሊክ ፈተነኝ ፡ በብዙ ነገር
  ጠንቋዩን ሰብስቦ ፡ ዘግቶ በአንድ አጥር
  ሊገደሉ ተብሎ ፡ ህዝቡ ሲሽበር
  እኔንም አስጠራኝ ፡ ላከብኝ አሽከር
  እሽ ብየ ፡ ሄድኩኝ ትዛዙን ላከብር
  አላህ የሻው ፡ ነገር ምን ጊዜም አይቀር
  ጅን መቶት ፡ ተብሎ ህዝብ ሲነጋገር
  መልሱን ነገርኳቸው ፡ አድርጌ ዝርዝር
  ቃሌ ሳይዛነፍ ፡ ሳልደናገር
  አላሳፈረኝም ሀሊቁል ፡ ጀባር
  እንግዲያ ሌላማ ፡ ምን አለኝ ቀድር

  የፈረድኩት ነገር ፡ አንዷም ሳትቀር
  እየደረሳቸው ያምኑብኝ ፡ ጀመር
  ስድቡም ቀነሰልኝ ፡ የሰው ቁጥር፣

  አላህ ሲያሳምረው ፡ ሰው እጣው ሲወጣ
  አመት አስቀመጠኝ ፡ ተኸልዋ ሳልወጣ
  ወዲያው መናብ ፡ አየሁ አንበሳ ሲመጣ
  ነብር ከኋላየ ፡ ጅብ ከፊቴ መጣ
  ሁለቱ ሲጣሉ ፡ ጅቡ ደነገጣ
  ነፍሴን አውጭኝ ፡ ብሎ ሮጦ አመለጣ
  ግመል የጋለበ ፡ የሆነ ስው መጣ
  ከዛፍ ስር ፡ ሆነና አስሯት ተቀመጣ

  ነብሩን እያሻሸ ፡ አንበሳው ላይ ወጣ
  ይታገለው ጀመር ፡ እየተቀናጣ
  ይበሉታል ብየ ፡ ልቤ ደነገጣ
  ነብሩ በረረና ፡ ወደ ሰማይ ወጣ
  አንበሳው መሬቱን ፡ ጫረና ረገጣ
  እሱም በሮ ፡ ሄደ ወደ ሰማይ ወጣ
  ሰውየው ሂድ ፡ አለኝ ለቀቀኝ በነጣ
  ግመሊቱ ቀረች ፡ ተዛው ተቀምጣ

  ሰውየው ከወንዙ ፡ ውሃ ቀድቶ ጠጣ
  ትንሽ ቆየት ፡ ብሎ ከዛፉ ላይ ወጣ
  ተዛፉ ቀንዘሎች ፡ ትንሽ ቆራረጣ
  በጁ አፍተለተለው ፡ አንሚጥል ጣጣ
  እንዷን መዘዘና ፡ ወደኔ እየመጣ
  ግመሏ ታይ ፡ ነበር ወደ ላይ አንጋጣ
  እየመጣ ሳለ ፡ አለው እንደማዳጣ
  ሁሴን ብሎ ፡ ጠራኝ ወደኔ እየሮጣ
  እኔም ለበይክ ፡ እልኩኝ ሰላምታ ልስጣ
  ተቀበል እንካ ፡ አለኝ ይሄ ነው ያንተ እጣ
  ተቀብየ ሳየው ፡ የስጠኝን እጣ
  ተራስ የሚለበስ ፡ ይመስላል ባርኔጣ
  በውስጧ ቀይ ፡ ናት ሲያዩዋት ተገልብጣ
  ሰፋ ትለኛለች ፡ ትንሽ ተለጥጣ
  ተራሴ አጠለቅኳት ፡ ድምጧ ግን ሲንጣጣ

  መናቡን አይቸ ፡ ለሰው ሳላወራ
  በሰባተኛው ቀን ፡ መጣ አንድ ቀብራራ
  መሰንቆና ዋሽንት ፡ በጁ ይዞ ጭራ
  ከኔ ጋር ፡ አደረ ጫት ሲቅም ሲያወራ
  ማሲንቆ እየመታ ፡ ሲዘፍን ሲያቅራራ
  ዶሴ ተሸክሞ ፡ መጣ አንድ ገታራ
  እሱም ቁጭ ፡ ብሎ ትንሽ አወራራ

  እኔም ዝም ፡ ብዬ እያቸው ነበራ
  ተላይ ድምጽ ፡ ሰማሁ ቁርአን እየቀራ
  ዙሬ ማየት ፡ ጀመርኩ በቀኝም በግራ
  ተሩቅ በሮ ፡ መጣ አንድ ነጭ አሞራ
  ፊቱ ሰው ፡ ይመስላል ክንፉ እንደ ጆቢራ

  ተትክሻ የላይ ፡ አረፈ ሰፈሩ
  ተኔ ላይ ፡ ቁጭ ብሎ ሌላ አሞራ ጠራ
  እሱም ብዙ ፡ አልቆየም መጣ እየበረራ
  ሽልምልም ያለ ፡ ነው ልክ እንደ ባንዲራ
  ሁሴን ጅብሪል ፡ ብሎ በስሜ ተጣራ
  እኔ መሄዴ ፡ ነው ወደ ሌላ ስፍራ
  ከኔ ጋር ፡ ለቀረው ለዛ ለጆቢራ
  ብሎ ተናገረው ፡ ሁሴንን አደራ
  እንዳትለይ ከሱ ፡ በሄደበት ስፍራ
  መቁረጫ ጎራዴ ፡ መክተፊያ እንደካራ
  ጫፏ ሹል ፡ የሆነች የብረት ከዘራ
  በእጄ አስያዘኝና ፡ በሮ ሄደ ዙራ

  አላህ ሲያመቻቸው ፡ ነገሩ ሲሰላ
  በስምንተኛው ቀን ፡ ጫት ስንቅም ስንበላ
  እየተሟሟቀ ራምሳው ፡ ቢስሚላ
  ከውጭ ሰው ፡ መጣ መልኩ ያለቀላ
  ብሎ ተናገረ ፡ ሁሴን ቡኑን አፍላ
  ያስብከው የልብህ ፡ ሃጃህ እንዲሞላ

  እኔም እየከደምኩ ፡ ቡናውን ሳፈላ
  ይመርቁኝ ጀመር ፡ ሁሉም በጠቅላላ
  እኔም አሚን ፡ አልኩኝ ሃጃዬ እንዲሟላ

  ተመጅሊሱ ገባ ፡ ተውጭ መጥቶ ሌላ
  እሱም መራረቀኝ ፡ እያለ ማሻአላ
  ብዙ ሰው ፡ ይውደድህ አንተም ሰው አትጥላ

  ስምንት ቀን ፡ አደርኩ ሳትናገር አፌ
  የቤቱን ግድግዳ ፡ ግንዱን ተደግፌ
  ፊቴን እየታጠብኩ ፡ እንዳይመጣ እንቅልፌ
  ጩኸት እንዳልሰማ ፡ ጀሮየን ወትፌ
  የሸሆቸን ኪታብ ፡ በጎኔ ታቅፌ
  እንዲቀመጡበት ጋቢዬን ፡ አንጥፌ

  ሱሪዬንም ትንሽ ፡ ወደ ላይ አጥፌ
  ጭቃ እንዳይነካብኝ ፡ በደንብ ከፍክፌ
  ብዙ እንደሰራ ፡ ለው ላቤን አንጠፍጥፌ
  ጉዝጓዝ ተጎዝጉዞ ፡ አሩቲና ጨፌ
  አይገርማችሁም ወይ ፡ ሳልደክም ማትረፌ
  ፡፡፡፡፡፡፡፡፡
  ሸሆች ሽማግሌዎች ፡ ትላልቅ አበጋር
  ስማቸው ገናና ፡ የታወቁ ባገር
  መናቡን ለነሱ ፡ ነግሬአቸው ነበር
  መናቡን ፈሰርነው ፡ አንተ ስትናገር
  ህልም እንደፈቺው ፡ ነው ይባላል በኛ አገር
  ጠጅ እየቀማመስክ ፡ ጫት ስትቅም ስትኖር
  ከስልጣን ላይ ፡ ያለ ባልጋም ላይ በወንበር
  ሁሉም ይፈራሃል ፡ እንዳትጠራጠር
  ሁሉም እየፈራህ ፡ በዋልክበት እደር

  ስላንተ ይወራ ፡ ስላንተ ይነገር
  በቆላም በደጋ ፡ በከተማም ገጠር
  የረገምከው እርጉም ፡ የመረቅከው ይመር
  በሄድክበት ይቅናህ ፡ አያጋጥምህ ችግር
  ጠላት እንዳይነካህ ፡ ጎራዴ እንካ በትር
  ሃሲድ የምትመታ ፡ ትላልቅ ሹም ሳይቀር
  ጀባ ብለንሃል ፡ እነሆ በዟሂር
  አሚን ማለት ፡ ብቻ ሆነ የኔ ነገር

  እየገባኝ መጣ ፡ ነገሩ ቆየ እንጅ
  አንድ ነገር ፡ ሲቆይ አየ ሲያሰለች
  አላህ ታደረገኝ ፡ ለክልቁ ወዳጅ
  ጫቴን እየቃቃምኩ ፡ እየጠባሁ ጠጅ

  ማሲንቆ እየመታሁ ፡ ልወዛወዝ እንጅ
  በጭራ በዋሽንት ፡ ሰው ባልነካው በጅ
  ለሁሉ እንዲጠቅም ፡ ዱዓው እንዲበጅ
  ዱአችን ይሰማ ፡ ከጌታችን ደጅ
  ሁል ጊዜም ፡ ለማኝ ነው የዱዓ ነጋጅ
  የኸይር ዛፍ ፡ ሲተክል ይውላል ሲያበጅ
  ፍሬው አይቀንስም ፡ ይጨምራል እንጅ

  ስጦታው ይገርማል ፡ ሃሊቁ ረህማን
  አናወራዋለን ምን ፡ አስደበቀን
  ግልጥ እንዲሆንለት ፡ ብለን ነው ህዝቡን
  ስንት መጥፎ ፡ ነገር አላህ አሳየን
  በጣም የሚያስጠላ ፡ የሚዘገንን
  ምን እንሆን ፡ ነበር ያን ቢያሸክመን
  የሰጠኝን ይዤ ፡ ልበል ተመስገን
  ያልጣመው ይሳደብ ፡ ያመነም ይመን

  ጥቁር ጭራ ፡ ይዘን ድቢ እየመታን
  ሃሲድ እንዳይነካን ፡ አውሊያ እየጠራን
  አምስት ወቅት ፡ ሶላት እየሰጋገድን
  ማር ተበጥብጦልን ፡ ጠጅ እየጠጣን
  ሰው ያልነካው ፡ እጣ ጀሊሉ ሰጠን
  መጭውን አየነው ፡ ጉድ አጃኢቡን

  ለሰው ይመስለዋል ፡ ያወራሁ ውሸት
  አያደናገርኩት እያታለልኩት ፡
  የግጥም አድርጌ ፡ ፍርድ ስፈርድለት
  አዳምጠኝ ልንገርህ ፡ ሚስጥሩን በእውነት
  አለም ስት ፡ ስቅብኝ እኔም ሳቅኩባት
  ታለፉች በስተቀር ፡ ያለን በሂወት
  ሳለፉ ሳልደክም ፡ ምንም ሳልታክት
  ተከትቦ አየዋለሁ ፡ ስሙን ወደፊት
  በወርቅማ ቀለም ፡ በነጭ ወረቀት
  ይሄ ስጦታ ፡ ነው ታላህ ራህመት
  ገና ሳይፈጠር ፡ ሳይኖር በሂወት
  ስሙን ይነግረኛል ፡ ማን እንደሚሉት
  ታዲያ ሰው ፡ አይገባው ይሄን ሲነግሩት
  እንዲያው ዝም ፡ ብየ ማወራ መስሎት
  ዝምበል ሲሉኝ ፡ ነው የምወሻክት

  ምን አስለፈለፈኝ ፡ ሊታይ ወደፊት
  እንደዚህ ነው ፡ ፍርዱ መሆን ያለበት
  ባይኔማ ከታየኝ ፡ ቁጭ ብሎ ተፊት
  እያየሁት አይደል ፡ ምኑን ፈረድኩት
  ስር ሲምስ ፡ የሚያድረው ጠንቋይ በሌሊት
  ወዶ መሰለህ ፡ ወይ ነው እንጅ ጨንቆት
  ሰዎች እንዳያዩት ፡ እንዳይነቁበት
  ስንት ሰው ፡ ጠይቆ ስንት ሰው ነግሮት
  ያውም ካጋጠመው ፡ ከተሳካለት
  ለውን አሳምኖ ፡ ገንዘብ ለማግኘት
  ሳወራህ አዳምጠኝ ፡ እንዳትታክት
  አውሰልስለውና እስኪ ፡ እሰብ በት
  በኔና በነሱ ፡ ያለው ልየነት
  ብዙ አያስቸግርም ፡ ይሄን መገመት

  ከቤቴም ቁጭ ፡ ብየ መንገድም ብወጣ
  ምግብ እየበላሁ ፡ ወይ ቡና ስጠጣ
  ወይ ሱብሂ ፡ ሰግጄ ገና ጣይ ሳይወጣ
  ደስ ብሎኝ ፡ ብቀመጥ ከፍቶኝም ብቆጣ
  ሲጋፋ አየዋለሁ ፡ መሿለኪያ ሲያጣ
  ተልባ እንደተቆላ ፡ ከፊቴ ሲንጣጣ
  ስሙን ይነግረኛል ፡ ዋሪዳው ሲመጣ
  ምንድን እንደሚሆን ፡ የዛ የሰው እጣ
  ገና ሳይወለድ ፡ ከዱንያ ሳይመጣ
  የሚያገኝም ቢሆን ፡ ወይንም የሚያጣ

  ሰካራምም ቢሆን ፡ መጠጥ የሚጠጣ
  ስልጣንም አግኝቶ ፡ ከወንበር ቢወጣ
  ተይዞም ቢታሰር ፡ ተገሎም ቢቀጣ
  በቅሎ እንኳን ፡ ብትጥለው ሩጣ ፈርጥ ጣ
  አላህ ይነግረኛል ፡ ይሄ ነው የኔ እጣ
  እውነት ትውጣለች ፡ ውሸትን ገልብጣ
  ተከምራ አትቀርም ፡ ተጋግራ እንደ ቂጣ
  እውነት ከውሸት ፡ ቤት አትገባም ተሽጣ
  ተዚህ በላይ ፡ እኔ ምን ላውራ ምን ላምጣ

  አምሳ ዓመት ፡ ስናገር ሰምተው ጉድ እያሉ
  ሰምተው እንዳልሰሙ ፡ አላየንም አሉ
  ያላወቁ መስለው ፡ ሰው እያጃጃሉ
  እንደ ፍልፈል ፡ አፈር ሰው ሲፈላፈሉ
  ዝም ብለው ፡ ተነስተው የሚቀኑም አሉ
  መደበቅ መታገስ ፡ መያዝ የማይችሉ

  እኛም ሰደድናቸው ፡ አፍረው እንዲተሉ
  ነገሩን ሳያውቁት ፡ እንዲንቀዋለሉ
  ቀሪው እንዲፈራኝ ፡ ውሸት እንዳይሉ
  ኋላ እንዲገባቸው ፡ አድረው እየዋሉ
  ተአላህ እንደሆነ ፡ ስጦታው በሙሉ
  ጥቅም እንደሌለው ፡ ሁሉም በጥቅሉ
  ህዝቡ እየሰማቸው ፡ ሃበሻ በሙሉ
  ልክነው አምነናል ፡ ቶበትን እስተሚሉ
  አርፈው ይቀመጡ ፡ ሰው ተሚያታልሉ
  አላህ አይወደውም ፡ በዚህ ተቀጠሉ
  መታረቅ ይሻላል ፡ መሸመጋገሉ
  ብዙዎች በቅናት ፡ ነደው ተቃጠሉ
  ===============================
  ***    ***    ***    ***    ***
  ===============================
  50 ዓመት ፡ ኸደመኝ ሙሀመድ ኑር ኢሳ
  መድና ወረቀት ፡ ተጁ ሳያነሳ
  ይከትበው ነበረ ፡ ዋሪዳው ሲነሳ
  ተጠንቅቆ ነበር ፡ ቃሌ እንዳይረሳ
  ደከመኝም ሳይል ፡ ለወቅቱም ሳይሳሳ
  እኔ እንደ ፡ ሸህ ሁኘ እሱ እንደ ደረሳ
  የዚህ ሰው ፡ ውለታ መቸም አይረሳ
  ኋላ ታማሚ ፡ ሆንኩ ሰውነቴም ከሳ
  ያዝንልኝ ነበረ ፡ እንዳልሞት ሲሳሳ
  ምግብ አያስበላኝ ፡ ጨጓራው ሲነሳ
  እንገናኝ ነበር ፡ ወይ በራት በምሳ
  አይዞህ ብላበት ፡ ይለኛል ቅመሳ
  ለጀነት ይበለው ፡ ታአላህ ያግኝ ካሳ
  ሁላችን ሟቾች ፡ ነን አጀላችን ደርሳ
  ታሪክ ግን ፡ ይቆያል ተሎም አይረሳ
  ሰው ታላበላሸው ፡ ሃሲድ ታልተነሳ

  ቃልቾቹም ጠሉኝ ፡ ጠጅ ይጠጣል ብለው
  ደብተሮችም ጠሉኝ ፡ ሹም ተጠጋ ብለው
  ባለዛሩም ጠላኝ ፡ ሰው ሄደለት ብለው
  ፉቅራውም ተጠጋኝ ፡ ምን ይፈርዳል ብለው

  ሰምቸ እንዳልሰማሁ ፡ ዝምብዬ መኖር ነው
  ሰውን አውቀዋለሁ ፡ ያበሻ ልምድ ነው
  ቃልቻ ነኝ ፡ ብትል ወየት ተምሮ ነው፧
  ወልይነኝ ብትል ፡ ዘሩ ተነማን ነው፧
  ጠንቋይ ነኝ ፡ እንዳትል ሁሉም ሰው ጠንቋይ ነው
  እኔ የምኖረው ፡ እኒህን ችየነው

  ባለዛሩም አያውቅ ፡ ፉቅራውም ፉቅራ ነው
  ባላገሩም አያውቅ ፡ እንደኔ ጃሂል ነው
  እኔን ቅር ፡ የሚለኝ በቃልቾቹ ነው

  አላህ እንደሚሰጥ ፡ ለሚፈልገው ሰው
  አያጠራጥርም ጥያቄም ፡ አይኖረው
  ስጥ አት ፡ ስጥ ብሎ ሰው ለአላህ አያዘው
  ቃልቾች ያውቃሉ ፡ ይሄንን ደህና አርገው
  የሚከራከሩኝ ታዲያ ፡ ለምንድን ነው?
  እኔ ተሰው ፡ በላይ ምንድን አውቄ ነው?
  ወይንስ ተመጽሐፍ ፡ ላይ ገልጨ አንብቤው ነው?
  የሄነን ሁሉ ፡ ፍርድ የምለፈልፈው

  አላህ ላልተማረ ፡ ለእንደኔ አይነቱ ስው
  አላህ ተሙእጅዛው ፡ ጌታችን ቢሰጠው
  አገረ ገዥ ፡ ቢሆን ስልጣን ቢያስጨብጠው
  ሃፍታሙን ደሃ ፡ አርጎ ደሃውን ቢያከብረው
  ታማሚ ስው ፡ ቢድን በሽታው ቢለቀው
  አላህ ይሄን ፡ ማድረግ አይችልም ልንል ነው?

  ይሄን ሁሉ ፡ ፍጥረት አላህ የፈጠረው
  የቱን ሰው ፡ ጠይቆ ማንን አማክሮ ነው?
  እናንተን አማክሮ ፡ ፈቅዳች ሁለት ነው?
  የግሉ የሆነ ፡ አላህ ስልጣን አለው
  ሰው የማይደርስበት ፡ ማነም የማያውቀው
  እኔንም የሰጠኝ ፡ እውቀቱን እሱ ነው
  እናንተ ለፍልፉ ፡ አውነቱ ይሄ ነው

  አንዳንዴስ ይገርማል ፡ እውነታቸውን ነው
  እንደነሱ ሁኘ ፡ እራሴም ባስበው
  በጣም ያስቸግራል ፡ ነገሩ ከባድ ነው
  አሁንም መልሶ ፡ ዙሮዙሮ ያው ነው
  ግን በመጀመሪያ ፡ አላህን ማመን ነው
  ምንም ነገር ፡ አይሆን እሱ ሁን ካላለው
  ቀን ብንደክምበት ፡ ሌት ብንታገለው
  ነገሩም ባይጥመን ፡ ባንወደው ብንጠላው
  ስንዝር አትጨምርም ፡ ያው እጣህ እጣህ ነው
  ተዚህ በተረፈ ፡ ለናንተ ልተወው

  ዙሪያውን መጡብኝ ፡ በግራም በቀኝ
  እኔ ምን ፡ አቅም አለኝ አላህ ይሁነኝ
  በነ ቄስ ፡ ወርቅነህ በነ መምህር ግርማ
  በአለቃ ውብነህ ፡ ነስር ባላገኝ
  በአለቃ ቀለምወርቅ ፡ በነ ይመር አደም
  ነስር ባላገኝ ፡
  በአለቃ እዮብና ፡ በአውገረድ አለምነሽ
  ነስር ባላገኝ ፡
  እንዴት እሆን ፡ ነበር እስቲ ንገሩኝ፧
  እኝህ ተዋርደው ፡ ነው ንጉስ የፈራኝ
  ይሄ ባይሆን ፡ ኑሮ አላህ ባይረዳኝ
  ይኖሩ ነበረ ፡ እንዳዋረዱኝ
  ከክርስቲያኑ እስላም ፡ ነው የጠመመኝ
  ሰው ችላ ፡ ስትለው ያደርግሃል ሞኝ
  ባይኔ እያየኋቸው ፡ የሚያታልሉኝ
  እንዴት ቢንቁኝ ፡ ነው፧ እንዴት ቢደፍሩኝ፧
  ስድቡ አልበቃ ፡ ብሎ የሚያዋርዱኝ
  በመውሊድ በለቅሶ ፡ ላይ ስንገናኝ
  ጠጅ ይጠጣል ፡ ብለው ስሜን ሲያጠፉኝ
  እኔም ወድጀ ፡ አይደል አላህ ጥሎብኝ
  እኔም ባልጠጣሁት ፡ እንዴት ደስ ባለኝ
  ሰው ተማወናጅል ፡ ለኔም በረዳኝ
  ግን አላህ ፡ ታዘዘ ተፈረደብኝ
  እኔ ምንድን ፡ ላድርግ፧ ሰዎች ምከሩኝ

  ወይንም እንዳልጠጣው ፡ ዱአ አድርጉልኝ
  እንዳልነካው በጄ ፡ ደግሞ እንዳያምረኝ
  ጠጥቼ አያሰክረኝ ፡ ወይ አያሸናኝ
  የት እንደሚገባ ፡ እኔም አይገባኝ
  ሰውን ቢያስገርመው ፡ ምንም አይገርመኝ
  መጅሊስ ላይ ፡ ስቀመጥ ነው ት ዝ የሚለኝ

  ደግሞ ሌላው ፡ ነገር የሚያስገርመኝ
  በሮመዳን ወራት ፡ ት ዝም አይለኝ
  ይሄን ስነግራችሁ ፡ መቸም አታምኑኝ
  እንለፍላፊ ሰው ፡ ነው የምታዩኝ

  ያትክልቱን ቦታ ፡ ሚኒሊክ ሰጥቶኝ
  ድህነቴን አውቆ ፡ ሃፍት እንደሌለለኝ
  አቶ ደጃች ፡ ሊበን ወሰደው ቀማኝ
  ፍርድህንም አቁም ፡ ብሎ ላከብኝ
  የምፈራው መስሎት ፡ የምለው ሙጥኝ
  እንዳልናገር ነው ፡ ሰው እንዳይሰማኝ
  ስተቱን ስለሚያውቅ ፡ እንደ በደለኝ
  ሌት ቀን ፡ በዛች መሬት ሲጨቀጭቀኝ
  ለቅሶዬን ፈጣሪ ፡ ጌታዬ ሰማኝ
  መሬቱን አገኘ ፡ እንደጠየቀኝ
  እሱም ስላረፈ ፡ እኔም አረፍኩኝ

  ነግሬያችሁ ነበር ፡ ፊት ሳልታመም
  ሁሉም እንደሚሆን ፡ ያየሁት በህልም
  ጠጅ እንደምጠጣ ፡ ጫት እንደ ምቅም
  ለፍልፌ ነበረ ፡ ያመነኝ የለም
  በዚህ የሚስማማ ፡ አይኖርም እስላም
  ለቃልቾቹማ ከባድ ፡ ነው ሸክም
  እንኳን ጠጅ ፡ ጠጥቼ ክልክሉን ሃራም
  ማውራት ይወዳሉ ፡ ወሬ መቀመም
  ጠጅ መጠጣቱ ፡ ክልክል ነው ሃራም
  በቁርዓን በሐዲስ ፡ በዲነል ኢስላም
  አላህ ታዘዘብህ ፡ ሰው መተው አይችልም

  ይችላል ይበለን ፡ ይንገረን አሊም
  ብልሃቱን ይንገረን ፡ መላ ይጠቁም
  ለሱም ሰዋብ ፡ አለው ለኛም አለው ጥቅም
  እሱ ተሻብህ ፡ ግን አዚዙል ከሪም
  እንደበሽታ እየው ፡ እንደመታመም
  ከተለከፈ ሰው ፡ በሽታ ህመም
  ለመዳን ይጥራል ፡ በዶክተር በሃኪም
  መድሃኒት ይወስዳል ፡ በመደጋገም
  ሊድን ይፈልጋል ፡ ተዛ መጥፎ ህመም
  መዳን የማይፈልግ ፡ ንገሩኝ በስም
  እኔ እርግጠኛ ፡ ነኝ አንድ አይገኝም
  እኔም ልዳንና ፡ ልኑር በሰላም

  አላህ በጥበቡ ፡ አላህ በራህመቱ
  ገና ሲወጥነኝ ፡ ሲፈጥረኝ ተጧቱ
  አለኝ ክፉ ፡ ዱዓ የማይበርድ ስለቱ
  ጎራ የማይከልለው ፡ ወንዝና ጅረቱ
  ከፈለኩት ቦታ ፡ ሄደው የሚመቱ
  በሩቅም በቅርብም ፡ የማይሳሳቱ
  ሰዎች ይጠሉኛል ፡ እንዲሁ በከንቱ
  ይከራከሩኛል እየተሟገቱ ፡
  ቀናተኞች ናቸው ፡ ለወሬ አይታክቱ
  በጣም ይገርመኛል ፡ የአላህ ቸርነቱ
  ይሄን አይነት ፡ እጣ ለኔ መሰጠቱ
  ይቀሙኝ ነበረ ፡ ቢቻል መቀማቱ
  ዝም ብሎ ፡ ያውራ እንጂ ሁሉም በየቤቱ
  አላህ ስለሰጠኝ ፡ ማን ወንዱ ነክቷቱ
  ትክክለኛው መልስ ፡ ይሄ ነው እውነቱ

  አዱኛ ደህና ፡ ሁኝ እኔ ጋለብኩሽ
  ምስክሬ አንች ፡ ነሽ አዋጅ እንዳትረሽ
  በሃቅ መስክሪ ፡ እንዴኔ እንዳትዋሽ
  የሚያውቀኝ ብዙ ፡ ነው እንዳትወቀሽ
  ብርሃንሽ ሳይጠፋ ፡ ለኛ አጨልመሽ
  እኔን በታች ፡ አርገሽ በላይ ታረገሽ
  ሰው ትመገቢያለሽ ፡ ግን አያጠግብሽ
  በቃኝ የማትይ ፡ የማይጠግብ ሆድሽ
  ማንስ ሃይል ፡ ኖሮት አንችን ሊገፋሽ
  ቢሸሸግ ቢደበቅ ፡ የማያመልጥሽ
  እኛም ልንወድቅ ፡ እሷም ላትሸሽ

  ስሟን ብጠይቃት ፡ አለችኝ ወራሽ
  ስሜን ብትጠይቀኝ ፡ አልኳት ነኝ ብላሽ
  ኃላ እንዲህ ፡ ልትሰድበኝ ልትለኝ በስባሽ
  ጨካኝ እዝነት ፡ የላት ለትልቅ ትንሽ
  አንች ሰው ፡ አትረሽም ሰውም ቢረሳሽ
  ጊዜሽን ጠብቀሽ ፡ ብቅ ትያለሽ
  በዘጠና ስምንት ፡ ገላችን ፈራሽ
  ውሳኔው ተላይ ፡ ነው ተጌታ ተአርሽ
  አንችም ተልከሽ ፡ ነው አይደለም ወደሽ
  የሁሉም ፈጣሪ ፡ አላህ ነው አዞሽ
  ሂጅና አምጭው ፡ ተብለሽ ሁሴንን ይዘሽ

  ተዘጋጅቻለሁ እየጠበኩሽ ፡
  እንቺ ተረከቢኝ ፡ ነፍሴን ለሱ አድርሽ
  የሰው ሃብት ፡ የሰው ነው ይሄን ታውቂያለሽ
  ምን አስለፈለፈኝ ፡ ላንች ምን ጠፍቶሽ
  የመጨረሻ ቃል ፡ ይሄን ልንገርሽ።
  ***    ***    ***    ***    ***
  ***    ***    ***
  ***

</pre>

    </div>


</div>

<div class="side1" w3-include-html="side1.html"></div>



<!-- Footer Section -->
<div class="myfoot" w3-include-html="footer1.html" > </div>

<script>
includeHTML();
</script>

  </body>
</html>
